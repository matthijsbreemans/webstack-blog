title: "ASP.NET vNext, wat is het en wat doet het?"
tags:
  - .NET
  - ASP.NET
  - "C#"
  - Owin
  - vNext
id: 269
categories:
  - ASP.NET vNext
  - Coding
  - Microsoft
date: 2014-08-24 12:29:27
---

ASP.NET vNext, het klinkt heel mooi maar wat is het precies en wat doet het? Een paar jaar geleden is Microsoft en met name het ASP.NET en Web Tools team een andere weg ingeslagen, ze zijn zich namelijk steeds meer gaan focussen op meer openheid binnen het .NET Framework. Ze doen dit door code opensource te maken, meer betrokkenheid met de community te creëren en door ASP.NET meer los te trekken van het hele framework wat helemaal geïntegreerd in Windows zit.

Afgelopen April heeft Microsoft tijdens Build 2014 al een hoop nieuwe dingen aangekondigd, onder andere .NET Native compiler, het Roslyn platform en een nieuwe JIT (Just-In-Time compiler) genaamd RyuJIT. Als je meer over Build 2014 wil weten dan kan je dat [hier](https://webstack.nl/tag/build-2014/) lezen.

In de tussentijd heeft Microsoft absoluut niet stilgezeten en zijn ze met ASP.NET vNext op de proppen gekomen.

Oké leuk, maar wat is vNext precies?

<!-- more -->

ASP.NET vNext is kort samen gevat:

*   Side by Side, je kan de .NET runtime samen met je applicatie deployen
*   Alles is in [NuGet](http://nuget.org) repositories te vinden, zelfs core .NET functionaliteit en de .NET runtime. Geen lastige project files meer maar simpele JSON bestanden
*   Cloud en server geoptimaliseerd
*   ASP.NET MVC en API zijn eindelijk samengevoegd
*   [Dependency injection](http://nl.wikipedia.org/wiki/Dependency_injection) standaard beschikbaar
*   Alles is opensource gemaakt, zie [github.com/aspnet/Home](https://github.com/aspnet/Home)
*   Niet meer afhankelijk van het gehele .NET Framework voor updates
*   Alles naar het [OWIN](http://owin.org/) model
*   .NET op meerder platformen draaien met [Xamarin's Mono](http://www.mono-project.com/)

Zie hier een korte 4 minuten uitleg van SSW TV over ASP.NET vNext

<iframe src="//www.youtube-nocookie.com/embed/_XmpFGQ37NA?rel=0" width="640" height="360" frameborder="0" allowfullscreen="allowfullscreen"></iframe>