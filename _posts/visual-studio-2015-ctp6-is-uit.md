title: Visual Studio 2015 CTP6 is uit
date: 2015-02-23 23:12:59
tags:
  - .NET
  - Microsoft
  - vNext
  - "C#"
  - Visual Studio
categories:
  - ASP.NET vNext
  - Coding
  - Microsoft
---
Microsoft heeft alweer de 6e CTP (Community Technology Previews) van Visual Studio 2015 uitgebracht. Nadat het Visual Studio Development team erachter kwam dat CTp 5 behoorlijk buggy was hebben ze hard gewerkt om CTP 6 uit te brengen.

Wat is er allemaal nieuw in CTP 6?

## UI Debugging tools for XAML
Microsoft heeft twee nieuwe tools toegevoegd voor het debuggen van WPF applicaties, Live Visual Tree en Live Property Explorer. Beide maken het mogelijk om tijdens het debuggen de visual tree & properties te bekijken.

## Single sign-in
Met Single Sign-in in CTP 6 hoef je niet meer iedere keer opnieuw te authenticeren bij een Cloud Service. Zodra je bij de eerste Cloud Service inlogt zal VS je automatisch bij de anderen aanmelden.

## Code Lens
Met een nieuwe versie van Code Lens is het nu mogelijk om de geschiedenis van je C++, SQL of JavaScript bestanden in de Git repositries te bekijken. Ook kan Code Lens deze aan Work Items in TFS koppelen.

## ASP.NET
ASP.NET heeft in CTP 6 veel kleine verbeteringen gehad, onder andere de templates voor WebAPI en ASP.NET 5 zijn aangepast. Ook is het nu mogelijk om Lambda expressies in de debugger te gebruiken mits je op de Desktop CLR zit.

## Visual Studio Emulator for Android
De VS Emulator voor Android ondersteund nu OpenGL ES, Android v5 API level 21, Camera interface (webcam of bestanden) en Mutli Touch input.

Verder zijn er nog verbeteringen voor C++, Unit tests, JavaScript Editor, Exception settings, Code Map & Diagnostic Tools. De release notes zijn [hier](http://www.visualstudio.com/en-us/news/vs2015-vs) te vinden.

Microsoft Visual Studio CTP 6 kan je [hier downloaden](http://visualstudio.com/en-us/downloads/visual-studio-2015-ctp-vs).