title: "Gratis Content Delivery Networks: Welk CDN is de beste?"
tags:
  - CDN
  - CloudFlare
  - Content Delivery Network
  - Incapsula
id: 65
categories:
  - Content Delivery Networks
date: 2014-03-26 09:59:42
---

Een gratis CDN voor je site, wie wil dat nou niet? Een CDN of [Content Delivery Network](http://en.wikipedia.org/wiki/Content_delivery_network) zorgt er voor dat je site vanuit iedere plek in de wereld goed en snel bereikbaar is. Zolang je zorgt dat je site door het CDN goed benaderbaar is zorgt deze er voor dat het over de wereld verspreid wordt.

Daarnaast bieden CDN's tegenwoordig extra features zoals extra beveiliging, [DDoS](http://en.wikipedia.org/wiki/Denial-of-service_attack) protectie, CSS en JavaScript [minification](http://en.wikipedia.org/wiki/Minification_(programming)), SSL, IPV6 en meer. Veel van deze features zijn betaald maar de meeste basic features zijn gratis.

Twee grote namen op het gebied van CDN's zijn [CloudFlare](http://cloudflare.com) en [Incapsula](http://incapsula.com). Uiteraard zijn er grotere namen zoals [Akamai](http://akamai.com) en [Limelight](http://limelight.com) maar de eerder genoemde zijn de enigen die naast hun betaalde producten ook een gratis dienst aanbieden. Deze CDN's zijn uitstekend te combineren met de gratis PaaS cloud diensten die ik [eerder](http://webstack.nl/2014/03/gratis-paas-diensten/ "Gratis PaaS diensten") besprak.

<!-- more -->

## [CloudFlare](http://cloudflare.com)

CloudFlare is in 2009 opgericht en in 2010 gelanceerd door drie medewerkers van Project Honey Pot. CloudFlare kreeg in 2011 grote bekendheid omdat ze de [LulSec](http://nl.wikipedia.org/wiki/LulzSec) website beveiligde. Op dit moment is CloudFlare te vinden in 24 datacentrum's over de hele wereld en het is gebaseerd op een aangepast versie van Nginx.

### Voordelen

*   Gebruik van CloudFlare's snelle en makkelijke DNS dienst
*   Website optimalisatie is erg goed
*   Gratis basis DDoS bescherming

### Nadelen

*   Verplicht CloudFlare's DNS server gebruiken
*   Maximaal 100MB file upload
*   Bandbreedte valt wat tegen voor grote bestanden

## [Incapsula](http://incapsula.com)

Incapsula is ook in 2009 opgericht door Gur Shatz en Marc Gaffan. Incapsula is ook in dat jaar voor het publiek gelanceerd. Het bedrijf is op dit moment te vinden in 16 datacenters verspreid over Europa, Amerika, Azie en Australie.

### Voordelen

*   Eigen DNS server blijven gebruiken
*   Extra login beveiliging per pagina in te stellen
*   Erg snel met grote bestanden

### Nadelen

*   Eigen DNS server gebruiken blijft een risico
*   Website optimalisatie lang niet zo goed als CloudFlare
*   DDoS beveiliging pas vanaf $299 per maand.
Zoals je ziet hebben CloudFlare en Incapsula vrij veel gemeen. Beide zijn erg goed te gebruiken als een CDN voor je website en hebben beide plus en min punten. Afhankelijk van het type site kan de beste keuze gemaakt worden. Binnenkort zullen beiden in de praktijk vergeleken worden!